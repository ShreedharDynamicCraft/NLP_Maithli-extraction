कैथी
(
लुआ त्रुटि package.lua में पंक्ति 80 पर: module 'Module:Lang/configuration' not found।
) एक ऐतिहासिक लिपि छी जकर मध्यकालीन
भारतमे
प्रमुख रूप सँ उत्तर-पूर्व आ उत्तर भारतमे बहुतेक बृहत रूप सँ प्रयोग कएल जाइत छल । मुख्यतया आजुक
उत्तर प्रदेश
आ
बिहार
राज्यक क्षेत्रसभमे ई लिपिमे वैधानिक आ प्रशासनिक काज कएल गेल प्रमाण पर्याप्त भेटैत अछि ।
ई लिपिकें
कयथी
या
कायस्थी
, कऽ नाम सँ सेहो जानल जाइत अछि । पूर्ववर्ती
उत्तर-पश्चिम भारत
,
मिथिला
,
बङ्गाल
,
उड़ीसा
आ
अवध
क्षेत्रमे ई लिपिकें प्रयोग कएल गेल इतिहास रहल अछि । एकर प्रयोग प्रमुख रूपसँ न्यायिक, प्रशासनिक आ निजी तथ्याङ्क सङ्ग्रहणमे कएल जाइत छल ।
'कैथी' लिपि कऽ उत्पत्ति
कायस्थ
शब्द सँ भेल अछि जे उत्तर
भारतक
एक सामाजिक समूह (हिन्दू जाति) छी ।
याह जातिद्वारा मुख्य रूपसँ व्यापार सम्बन्धि ब्यौरा सुरक्षित राखऽ कऽ लेल सभसँ पहिने ई लिपिकें प्रयोग केनए छल । कायस्थ समुदायक पुरान रजवाड़ा आ ब्रिटिश औपनिवेशिक शासकसभसँ बहुतेक नजदीकक रिश्ता रहल अछि । ई लोकनि अङ्ग्रेजसभक विभिन्न प्रकारक तथ्याङ्कसभक प्रबन्धन आ भण्डारण करवाक लेल नियुक्त कएल जाइत छल । कायस्थसभद्वारा प्रयुक्त ई लिपिकें बादमे कैथी नाम सँ जानल जाए लागल ।
कैथी एक पुरान लिपि छी जकर प्रयोग कम सँ कम सोलहम शताब्दीमे व्यापक रूपसँ होइत छल ।
मुगल साम्राज्यक
समयमे एकर प्रयोग बहुतेक व्यापक छल । सन् १८८० कें दशकमे
ब्रिटिश राजक
समयमे एकरा प्राचीन
बिहारक
न्यायलयसभमे आधिकारिक भाषाकें दर्जा देल गेल छल । एकरा
खगड़िया
जिलाक न्यायालयमे वैधानिक लिपिकें दर्जा देल गेल छल ।
कैथी लिपिकें कहियो काल 'बिहार लिपि' सेहो कहल जाइत अछि । वर्तमान समयमे सेहो बिहार समेत देशक उत्‍तर पूर्वी राज्‍यसभमे ई लिपिमे लिखल हजारसँ बेसी अभिलेख अछि । समस्‍या तखन होइत अछि जखन ई अभिलेखसभ सँ सम्बन्धित कानूनन उल्झन अबैत अछि ।
दैनिक जागरणक
पटना
संस्‍करणमे सन् २००९ सितम्बर ९ तारिखक समाचारपत्रमे पृष्ठ सङ्ख्या बीसमे बक्‍सरसँ छपल कञ्चन किशोरक एक खबरक सन्दर्भ ली तँ ई लिपिकें जानकार आब ओ जिलामे मात्रे दुई लोक बचल अछि । दुनू अधिक उम्र भेल व्यक्ति अछि । एनामे निकट भविष्‍यमे ई लिपिकें जाननिहार कियो नै बचत आ आई धरि ई लिपिमे लिखल भू-अभिलेखसभक अनुवाद आजुक प्रचलित लिपिसभमे केनाए कतेक कठिन भऽ जाएत एकर सहज अन्दाज लगाएल जाए सकैत अछि । भाषाक जानकारसभक अनुसार ई स्थिति सम्पूर्ण स्थान पर विद्यमान अछि । एनामे जरूरत अछि की ई लिपिकें संरक्षण कएल जाए ।
कैथी लिपिकें सन् २००९ मे
युनिकोड
मानक ५.२ मे सम्मलित कएल गेल । कैथीकें युनिकोडमे स्थान U+11080 सँ U+110CF धरि अछि । ई सीमामे किछ खाली स्थान सेहो अछि जकर कोड बिन्दु निर्धारित नै कएल गेल अछि ।